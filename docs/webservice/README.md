---
sidebar: auto
---

# درگاه‌های پرداخت

درگاه پرداخت مهم‌ترین سرویس زرین‌پال می‌باشد که در این بخش تمام راهنمایی‌های مربوط به این سرویس قرار دارد.

## چگونه یک درگاه پرداخت بسازم؟

۱. در صفحه درگاه‌های پرداخت روی ![alt text](/webservice/01.png) کلیک کنید.

۲. نام و آدرس وبسایت خود را وارد کنید.

۳. شماره تماس پشتیبانی وبسایت و توضیحات درگاه پرداخت خود را بنویسید.

۴. کیف‌پولی که می‌خواهید تراکنش‌های درگاه پرداخت شما به آن وارد شود را انتخاب کنید.

۵. دسته‌ای که وبسایت شما در آن گروه فعالیت دارد را انتخاب کنید.

۶. روی ایجاد درگاه پرداخت کلیک کنید.

::: warning تیکت درخواست وب‌سرویس برای وبسایت
بعد از انجام مراحل فوق تیکتی با عنوان درخواست وب‌سرویس برای وبسایت ایجاد می‌شود که بعد از بررسی کارشناسان زرین‌پال برای اعتبارسنجی وبسایت و محصولات آن، درگاه پرداخت شما در قسمت درگاه‌های پرداخت نمایش داده می‌شود.
:::

### چگونه درگاه پرداخت را به وبسایت متصل کنم؟

در 
[آزمایشگاه زرین‌پال](https://www.zarinpal.com/lab)
 تمام آموزش‌های مربوط به نحوه‌ی اتصال درگاه پرداخت به وبسایت قرار داده شده است.

### ویرایش درگاه پرداخت

۱. در صفحه‌ی درگاه‌های پرداخت، برای هر درگاه پرداخت روی ![alt text](/webservice/02.png) کلیک کنید.

۲. بر روی ویرایش کلیک کنید.

۳. لوگو، دسته‌بندی و کیف‌پول متصل به درگاه را می‌توانید تغییر دهید.

::: warning توجه
با انتخاب گزینه با محدودیت IP درگاه پرداخت شما فقط بر روی IP سرور سایت شما قابل اجرا می‌شود.
:::

### تراکنش‌های درگاه پرداخت

۱. در صفحه‌ی درگاه‌های پرداخت، برای هر درگاه پرداخت روی ![alt text](/webservice/02.png) کلیک کنید.

۲. بر روی تراکنش‌ها کلیک کنید.

### سشن‌های پرداخت

۱. در صفحه‌ی درگاه‌های پرداخت، برای هر درگاه پرداخت روی ![alt text](/webservice/02.png) کلیک کنید.

۲. بر روی سشن‌های پرداخت کلیک کنید.

::: tip سشن پرداخت چیست؟
سشن‌های پرداخت تمام درخواست‌های درگاه پرداخت شما هست که می‌توانند موفق باشند و پرداخت انجام شده باشد یا در صفحه‌ی پرداخت از پرداخت انصراف داده شده باشد و ناموفق باشند.
:::

## زرین‌گیت

زرین‌گیت عنوان درگاه پرداخت مستقیم زرین‌پال است که استفاده از آن این امکان را فراهم می‌کند تا کاربر بعد از کلیک روی دکمه پرداخت، مستقیم وارد صفحه‌ی درگاه پرداخت شود و صفحه پرداخت زرین‌پال نمایش داده نمی‌شود.

### چگونه زرین‌گیت را فعال کنم؟

۱. در صفحه‌ی درگاه‌های پرداخت، برای هر درگاه پرداخت یک گزینه زرین‌گیت وجود دارد.

۲. روی گزینه فعال‌سازی زرین‌گیت کلیک کنید.

۳. کیف‌پول مورد نظر برای کسر مبلغ لازم برای ایجاد زرین‌گیت را انتخاب کنید و بر روی ثبت کلیک کنید.

::: warning توجه
بعد از انجام مراحل فوق، در تیکت درخواست وب‌سرویس برای وب‌سایت به شما اعلام می‌شود که زرین‌گیت شما با موفقیت ثبت شده است.
:::

::: warning توجه
هزینه‌ی درخواست زرین‌گیت به میزان تراکنش‌های درگاه پرداخت شما متغیر است، اما اگر در همان ابتدا درخواست فعال‌سازی زرین‌گیت را داشته باشید مبلغ ۲۰ هزار تومان بابت ثبت زرین‌گیت باید پرداخت بشود.
:::

## کد نماد اعتماد

کد نماد اعتماد زرین‌پال برای قرار دادن در وبسایت در نظر گرفته شده است و برای گرفتن درگاه پرداخت لازم است کد مربوط به نمایش نماد اعتماد را در سایت خود قرار دهید.

### چگونه کد نماد اعتماد را در سایت قرار دهم؟

۱. در صفحه‌ درگاه‌ها پرداخت بر روی ![alt text](/webservice/03.png) کلیک کنید.

۲. کد نمایش داده شده را کپی کنید.

۳. کد مربوطه را در هر قسمت از سایت خود که مناسب می‌دانید قرار دهید.

