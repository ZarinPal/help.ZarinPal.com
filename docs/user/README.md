---
sidebar: auto
---

# حساب کاربری

در بخش راهنمای حساب کاربری از بخش‌هایی مثل آموزش ورود و ثبت‌نام در زرین‌پال، سطوح عضویت، ارتقاء به سطوح مختلف کاربری، تکمیل پروفایل و… صحبت می‌شود.

## ثبت‌نام در زرین‌پال

۱. به صفحه 
[زرین‌پال من](https://my.zarinpal.com/auth/register)
 بروید. 

۲. نام و نام‌خانوادگی خود را وارد کنید.

۳. با وارد کردن شماره موبایل، به صفحه ورود به زرین‌پال هدایت می‌شوید.

۴. کد ارسال شده را وارد نمایید و به پنل مدیریت زرین‌پال من وارد شوید.

## ورود به زرین‌پال 

ورود به زرین‌پال با چهار روش امکان‌پذیر می‌باشد.

### شماره‌گیری کد USSD

۱. شماره موبایل خود را وارد کنید.

۲. کد دستوری نمایش داده شده را شماره‌گیری نمایید. ![alt text](/user/01.png)

۳. رمز یک‌بار مصرف دریافت شده را وارد کنید.

### ارسال کد به صورت پیامک

۱. شماره موبایل خود را وارد کنید.

۲. بر روی لینک ارسال کد به صورت پیامک کلیک کنید.

۳. رمز یک‌بار مصرف پیامک شده را وارد نمایید.


### به وسیله ایمیل

۱. ایمیل خود را وارد کنید.

۲. کد ارسال شده به ایمیل‌تان را وارد نمایید.


### ورود با اپلیکیشن زرین‌پال من

۱. بر روی  ![alt text](/user/02.png)  کلیک کنید.

۲. کد QR نمایش داده شده را با 
[اپلیکیشن زرین‌پال من](https://www.zarinpal.com/application.html)
اسکن کنید.


::: tip چرا از رمز یک‌بار مصرف استفاده می‌کنیم؟
مهم‌ترین هدف استفاده از رمز یک‌بار مصرف، سخت‌تر کردن دسترسی افراد غیرمجاز به منابع اطلاعاتی خاص یا شخصی است و از آنجایی که کاراکترهای رمز ثابت می‌توانند با صرف زمان و تلاش توسط افراد غیرمجاز و بی‌دقتی افشا و یا دزدیده شوند، رمز یک‌بار مصرف بالاترین امنیت برای عدم دسترسی به اطالاعات مالی کسب‌وکارتان را فراهم خواهد کرد.
:::

## سطح عضویت

در زرین‌پال چهار سطح عضویت وجود دارد.

### سطح عضویت: جدید 

در ابتدا وقتی در زرین‌پال ثبت‌نام می‌کنید سطح عضویت شما جدید است که برای استفاده از امکانات و سرویس‌های زرین‌پال باید سطح عضویت خود را به نقره‌ای ارتقاء دهید.

### سطح عضویت: نقره‌ای 

ارتقاء به سطح عضویت نقره‌ای به معنی شروع استفاده از سرویس‌های زرین‌پال است.

### چگونه به سطح عضویت نقره‌ای ارتقاء پیدا کنم؟ 

۱. در پنل مدیریت زرین‌پال روی ![alt text](/user/03.png) کلیک کنید.

۲. قسمت ویرایش اطلاعات را تکمیل و به مرحله بعد بروید.

۳. مشخصات محل سکونت یا محل کار خود را وارد کنید و بر روی به‌روزرسانی تنظیمات کلیک کنید.

۴. فایل اسکن رنگی کارت ملی و اصل شناسنامه خود را آپلود کنید.

::: warning توجه
دقت کنید که حداکثر حجم هر فایل۲ مگابایت با فرمت jpg باشد و حتما اسکن رنگی باشد و با دوربین موبایل از کارت ملی و شناسنامه عکس گرفته نشود.
:::

::: warning اتباع غیر ایرانی
عزیزانی که دارای ملیت غیر ایرانی می‌باشند، لطفاً اسکن رنگی پاسپورت خود را پیوست نمایند.
:::

::: warning اشخاص حقوقی
برای داشتن حساب حقوقی لازم است با سربرگ شرکت، مهر و امضا مدیرعامل و شماره شناسه ملی شرکت، معرفی‌نامه‌ای به عنوان رابط اداری و مالی برای زرین‌پال آماده و آپلود شود.
:::

::: tip تیکت افزایش سطح تایید حساب
با انجام مراحل ذکر شده، در بخش تیکت‌ها در تیکتی با عنوان افزایش سطح تایید حساب مراحل تایید شدن مشخصات افراد توسط کارشناسان زرین‌پال بررسی و سطح عضویت نقره‌ای تایید می‌شود.
:::

### سطح عضویت: طلایی

با ارتقاء سطح عضویت از نقره‌ای به طلایی انتقال وجه بعد از تسویه حساب بین ۱ تا ۴۸ ساعت کاری صورت می‌گیرد؛ همچنین در سطح عضویت طلایی زرین کارت که در حالت عادی ۴۹۵۰۰ تومان می‌باشد به صورت رایگان صادر می‌شود.

### چگونه به سطح عضویت طلایی ارتقاء پیدا کنم؟

۱. قوانین زرین‌پال را پرینت بگیرید.

۲. پرینت قوانین را در دفتر ثبت اسناد رسمی امضاء و گواهی امضاء دریافت نمایید.

۳. قوانین و گواهی امضاء را به آدرس پستی زرین‌پال ارسال نمایی.

::: tip آدرس و کد پستی زرین‌پال
آدرس پستی: تهران، یوسف آباد، کوچه بیستم، پلاک ۶۱، واحد ۲

کد پستی: ۱۴۳۱۹۶۵۳۷۱
:::

::: warning توجه
ارتقاء به سطح عضویت طلایی مستلزم پرداخت مبلغ ۸۵۰۰ تومان می‌باشد که از کیف‌پول شما در زرین‌پال کسر می‌گردد.
:::

### سطح عضویت: تایید شده

با تغییر مشخصات کاربری‌تان تا زمان تایید این مشخصات از سوی مسئولین پشتیبانی زرین‌پال، سطح عضویت تایید شده به جای عنوان نقره‌ای یا طلایی قرار می‌گیرد.

::: warning توجه
سطح عضویت تایید شده برای کاربران قدیمی زرین‌پال نمایش داده می‌شود و کاربران جدید این سطح عضویت را مشاهده نمی‌کنند.
:::

## وضعیت حساب کاربری

بخش مشاهده وضعیت حساب کاربری برای اطلاع از درصد تکمیل شدن حساب کاربری می‌باشد که بهتر است برای بهره‌مندی بهتر از خدمات زرین‌پال تکمیل شود.

### چگونه اطلاعات حساب کاربری خود را ویرایش کنیم؟

بعد از ثبت اطلاعات کاربری دیگر امکان تغییر آنها توسط کاربر وجود ندارد. اما با دنبال کردن مراحل زیر می‌توانید نسبت به تغییر مشخصات خود اقدام نمایید:

۱. به تیکت افزایش سطح تایید حساب کاربری **(اولین تیکت دریافتی هنگام عضویت در زرین‌پال)** بروید.

۲. درخواست خود مبنی بر تغییر مشخصات حساب کاربری خود را اعلام کنید.

۳. با تایید کارشناسان زرین‌پال مشخصات شما تغییر خواهد کرد.

### چگونه برای حساب کاربری خود عکس بگذاریم؟

برای نمایش تصویر حساب کاربری در زرین‌پال از سرویس گراواتار استفاده شده است. برای داشتن تصویر حساب کاربری یا تغییر آن:

۱. به سایت 
[gravatar.com](https://en.gravatar.com/) بروید.

۲. پس از ثبت‌نام برای همان ایمیلی که در زرین‌پال ثبت کرده‌اید، تصویر خودتان را درج کنید.

۳. به پنل مدیریت زرین‌پال برگردید و از دیدن تصویر خود لذت ببرید.

::: warning توجه
این تصویر علاوه بر پنل مدیریت زرین‌پال، در صفحه پرداخت لینک شخصی شما نیز نمایش داده می‌شود.
:::

